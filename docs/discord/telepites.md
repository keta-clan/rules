---
lang: hu-HU
title: Telepítése
url: 'https://res.cloudinary.com/dem3uioaq/image/upload/w_%width%/'
---

# A Discord telepítése

A telepítés a legtöbb esetben akkor indul, amikor az ember kap egy linket valakitől (esetleg talál egyet egy weblapon) és rákattint (*Kockák a böngésző címsorába is másolhatják, de mi kattintsunk, had dolgozzanak a programok*).

## A meghívó link

Kattintsunk tehát a meghívó linkre [https://discord.gg/7MZBtXB](https://discord.gg/7MZBtXB) ami egy weboldalra vezet minket. Itt látjuk a meghívó részleteit, ki készítette a meghívót és melyik szerverre szól.

<vue-responsive-image :image-url=" this.$page.frontmatter.url + 'invite.png'" :image-ratio="16/9" :alt="'képernyőkép discord meghívó'"></vue-responsive-image>

::: danger Tipp
Láthatjuk, hogy **pnxkiller** hívott meg minket a **[KETA]** szerverére.
:::

Ha már korábban regisztráltál a Discord-ra, akkor kattints a <code>Már&nbsp;van&nbsp;fiókod?</code> linkre és a következő lépések rád nem vonatkoznak. De ha még nincs fiókod, akkor kezdődhet a regisztráció! Pofon egyszerű lesz.

## Regisztráció

A regisztráció a felhasználónév megadásával kezdődik. Azt jó tudni, hogy a megadott név a későbbiekben bármikor módosítható. Ráadásul a legtöbb szerveren engedélyezik a becenév módosítását, hogy mindig az aktuális szervnek megfelelő játékos nevünket tudjuk használni. A privát üzenetek esetében azonban a felhasználónév fog látszódni, nem a szervereken megadott becenév. Válasszunk tehát nevet és kattintsunk a `Folytatás` gombra.

### Email és jelszó

<vue-responsive-image :image-url=" this.$page.frontmatter.url + 'registration.png'" :image-ratio="16/9" :alt="'képernyőkép discord regisztráció'"></vue-responsive-image>

A felhasználónév véglegesítéséhez adjuk meg e-mail címünket és új biztonságos, könnyen megjegyezhető jelszavunkat (*Tudom, hogy mindenki a régi, egyszerű jelszavát fogja megadni* :wink:). A <code>Fiók&nbsp;lefoglalás</code> gombbal léphetünk is tovább.

<vue-responsive-image :image-url=" this.$page.frontmatter.url + 'registration_confirm.png'" :image-ratio="16/9" :alt="'képernyőkép discord regisztráció megerősítése'"></vue-responsive-image>

Küzdjük le a megjelenő <code>Nem&nbsp;vagyok&nbsp;robot</code> ellenőrzéseket és a fiókunk létre is jött. Már csak egy biztonsági ellenőrzésen kell átesni, a megadott e-mail cím megerősítésén.

<vue-responsive-image :image-url=" this.$page.frontmatter.url + 'download.png'" :image-ratio="16/9" :alt="'képernyőkép discord letöltés'"></vue-responsive-image>

Ellenőrizzük a postafiókunkat! A levél nagyon hamar megérkezik. A Discord egy szépen formázott levelet küldött nekünk. Ebben megköszöni a regisztrációt és megküldi a megerősitő linket. Kattintsunk a linkre és a regisztráció véget is ért!

Következhet a letöltés.

### Letöltés
Kattintsunk a <code>Töltse&nbsp;le&nbsp;az&nbsp;asztali&nbsp;alkalmazást</code> gombra és a letöltés azonnal meg is kezdődik. Előfordulhat, hogy a letöltés megkezdése előtt megkérdezi a rendszer, hogy hova szeretnénk menteni a telepítő programot. Itt a felajánlott hely elfogadásához kattintsunk a Mentés gombra.

A letöltés végeztével indítsuk el a telepítő programot. Egyszerüen kattintsunk kettőt a böngésző alsó részén látszó <code>DiscordSetup.exe</code> feliratú gombra.

<vue-responsive-image :image-url=" this.$page.frontmatter.url + 'install.png'" :image-ratio="16/9" :alt="'képernyőkép discord telepítés'"></vue-responsive-image>

::: danger Tipp
Ha ez nem látszik, keressük meg a `DiscordSetup.exe` programot a Letöltések mappában és indítsuk el.
:::

### Telepítés
A telepítés annyira egyszerű, hogy ennél egyszerűbb már nem is lehetne. A program az ég világon semmit nem kérdez tőlünk. Pár másodperc alatt telepedik a számítógépre majd elindul az imént létrehozott felhasználó nevében. Ha ezzel egyetértünk más dolgunk nincs, mint a `Folytatás` gombra kattintani.

<vue-responsive-image :image-url=" this.$page.frontmatter.url + 'start.png'" :image-ratio="16/9" :alt="'képernyőkép discord használatra kész'"></vue-responsive-image>

Ezután már használhatjuk is a Discord alkalmazást. A program bal oldalán látszik a szerver, aminek a meghívóját használtuk. Az egész csak pár percet vett igénybe.

<vue-responsive-image :image-url=" this.$page.frontmatter.url + 'started.png'" :image-ratio="16/9" :alt="'képernyőkép discord használatra kész'"></vue-responsive-image>

## Hogyan tovább?

A felületen megjelenő sárga felkiáltójelekre kattintva megismerhetjük a program alapvető funkcióit. Megtekintés után ezek a felkiáltójelek eltűnnek a felületről.

A bal oldali vékony sávban találjuk a szerverek a listáját. A szerver ikonjánra kattintva tudunk oda belépni és használni a csatornáit. Kattintsunk a KETA <FavEmoji/> logóra és már meg is érkeztünk. Üdv nálunk!

<vue-responsive-image :image-url=" this.$page.frontmatter.url + 'server.png'" :image-ratio="16/9" :alt="'képernyőkép discord üdv a keta szerverén'"></vue-responsive-image>

::: danger Tipp
Látszik, hogy nem erősítettem meg az e-mail címem, ezt majd pótolni kell.
:::

A felületen látszódnak a szerver hang és szöveg csatornái. A kiválasztott szöveg csatorna chat felülete és a csatorna felhasználóinak listája.

Hogy gyorsan kiismerd magad a felületen, lapozz tovább!
