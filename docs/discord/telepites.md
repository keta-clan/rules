---
lang: hu-HU
title: Telepítése
---

# A Discord telepítése

A telepítés a legtöbb esetben akkor indul, amikor az ember kap egy linket valakitől (esetleg talál egyet egy weblapon) és rákattint (*Kockák a böngésző címsorába is másolhatják, de mi kattintsunk had dolgozzanak a programok*).

## A meghívó link

Kattintsunk tehát a meghívó linkre [https://discord.gg/7MZBtXB](https://discord.gg/7MZBtXB) ami egy weboldalra vezet minket. Itt látjuk a meghívó részleteit, ki készítette a meghívót és melyik szerverre szól.

[![meghívás](/images/discord/invite.png)](/images/discord/invite.png)

*Láthatjuk, hogy **pnxkiller** hívott meg minket a **[KETA]** szerverére.*

Ha már korábban regisztráltál a Discord-ra, akkor kattints a **Már van fiókod?** linkre és a következő lépések rád ne vonatkoznak. De ha még nincs fiókod kezdődhet a regisztráció! Pofon egyszerű lesz.

## Regisztráció

A regisztráció a felhasználónév megadásával kezdődik. Azt jó tudni, hogy a megadott név a későbbiekben bármikor módosítható. Ráadásul a legtöbb szerveren engedélyezik a becenév módosítását, hogy mindig az aktuális szervnek megfelelő játékos nevünket tudjuk használni. A privát üzenetek esetéban azonban a felhasználónév fog látszódni, nem a szervereken megadott becenév. Válasszunk tehát nevet és kattintsunk a **Folytatás** gombra.

### Email és jelszó

[![regisztráció](/images/discord/registration.png)](/images/discord/registration.png)

A felhasználónév véglegesítéséhez adjuk meg e-mail címunket és új biztonságos, könnyen megjegyezhető jelszavunkat (*Tudom, hogy mindenki a régi egyszerű jelszavát fogja megadni*). A **Fiók lefoglalás** gombbal léphetünk is tovább.

[![regisztráció](/images/discord/registration_confirm.png)](/images/discord/registration_confirm.png)

Küzdjük le a megjelenő *Nem vagyok robot* ellenőrzéseket és a fiókunk létre is jött. Már csak egy biztonsági ellenőrzésen kell átesni, a megadott e-mail cím megerősítésén.

[![regisztráció](/images/discord/download.png)](/images/discord/download.png)

Ellenőrizzük a postafiókunkat mivel a levél nagyon hamar megérkezik. A Discord egy szépen formázott levelet küldött nekünk. Ebben megköszöni a regisztrációt és megküldi a megerősitő linket. Kattintsunk a linkre és a regisztráció véget is ért!

Következhet a letöltés.

### Letöltés
Kattintsunk a **Töltse le az asztali alkalmazást** gombra és a letöltés azonnal meg is kezdődik. Előfordulhat, hogy a letöltés megkezdése előtt megkérdezi a rendszer, hogy hova szeretnénk menteni a telepítő programot. Itt a felajánlott hely elfogadásához kattintsunk a Mentés gombra.

A letöltés végeztével indítsuk el a telepítő programot. Egyszerüen kattintsunk kettőt a böngésző alsó részén látszó DiscordSetup.exe feliratú gombra.

[![regisztráció](/images/discord/install.png)](/images/discord/install.png)

*Ha ez nem látszik keressük meg a DiscordSetup.exe programot a Letöltések mappában és indítsuk el.*

### Telepítés
A telepítés annyira egyszerű, hogy ennél egyszerűbb már nem is lehetne. A program az ég világon semmit nem kérdez tőlünk. Pár másodperc alatt telepedik a számítógépre majd elindul. Az imént létrehozott felhasználó nevében indul el a program és ha ezzel egyetértünk más dolgunk nincs mint a **Folytatás** gombra kattintani.

[![regisztráció](/images/discord/start.png)](/images/discord/start.png)

Ezután már használhatjuk is a Discord alkalmazést és a program bal oldalán látszik a szerver aminek a meghívójára rákattintunk. Az egész csak pár percet vett igénybe.

[![regisztráció](/images/discord/started.png)](/images/discord/started.png)

## Hogyan tovább?

A felületen megjelenő sárga felkiáltójelekre kattintva megismerhetjük a program alapvető funkcióit. Megtekintés után ezek a felkiáltójelek eltűnnek a felületről.

A bal oldali vékony sávban találjuk a szerverek a listáját. A szerver ikonjánra kattintva tudunk oda belépni és használni a csatornáit. Kattintsunk a KETA logóra és már meg is érkeztünk. Üdv nálunk!

[![regisztráció](/images/discord/server.png)](/images/discord/server.png)

*Látszik, hogy nem erősítettem meg az e-mail címem, ezt majd pótolni kell.*

A felületen látszódnak a szerver hang és szöveg csatornái. A kiválasztott szöveg csatorna chat felülete és a csatorna felhasználóinak listája.

Hogy gyorsan kiismerd magad a felületen lapozz tovább!