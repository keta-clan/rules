---
title: Szabályok
lang: hu-HU
---

# Szabályok

Ez itt nem demokrácia kérem. Vannak szabályok. Nem sok és nem is tarthatatlanok, de vannak. Betartásuk minden tag számára kötelező.

Lássuk a szabályokat!

## Első szabály - Kommunikáció

A klán kommunikációját a [Discord](https://discordapp.com) biztosítja, a program asztali verziójának használata a klán tagjai számára **KÖTELEZŐ**!

Ez **nem opció**! Ha belépsz játszani, akkor indítsd el a Discordot és **lépj be** valamelyik **hang csatornába**. Csak így tudjuk biztosan ki van jelen és tudunk csapat csatákat szervezni.

::: danger Discord használat
A Discord-ról bővebben a [Discord](/discord/) oldalon, a KETA csatornák használatáról pedig [KETA szerver](/discord/keta_szerver.md) oldalon olvashatsz.
:::

## Második szabály - Aktivitás

A klánt csak aktív tagok tudják építeni, ezért az aktivítás elvárt. Mivel vannak köztünk kezdők is, ezért nekik a rangjuk alapján eltérő feltételekkel kedveskedünk.

#### Újonc (Recruit) és Tartalékos (Reservist)
Az **újoncok** legfontosabb feladata a tanulás. Ehhez **rendszeres gyakorlás** kell, ezért:
* Az elmúlt 28 napban legalább 21 csatád volt

#### Közlegény (Private) és a tisztek
Tisztből csak néhány van, de a közlegények alkotják **a sereg gerincét**. Aktív tagok, akik építik a klánt. Az építéshez pedig **ipari nyersanyag** kell, ezért:
* Az elmúlt 28 napban legalább 60 ipari nyersanyagot szereztél

::: danger Ipari nyersanyag
A klánok építő anyaga. Épületeket fejleszthetsz vele, amik klán szintű személyes tartalékokat tudnak létrehozni. Megszerezhető:
* Klán csatákban (Erőd, Előrenyomulás), akár idegenlégiósként egy másik klánnal.
* Szabad és rangsorolt csatákban 10-es szintű tankokkal egyedül és szakaszban.
:::

## Harmadik szabály - Modok

Nem toleráljuk az tiltott modokat. A legjobb, ha semmit nem használsz az biztos nem illegális. Amit a [Mod Hub](https://wgmods.net/) oldalon találsz az használható. A többi nem.

## Végszó

A fenti szabályokat be nem tartó felhasználót kizárjuk a klánból. Ebben semmi személyes nincs, megtiszteltetés volt együtt harcolni. Sajnos nagy valószínűséggel nem vagy aktív, vagy nem akarsz csapatban játszani. Természetesen, ha visszatérnél újra jelentkezhetsz. Örömmel látunk!

### Kivételek
Ezek minden esetben a szabályokat erősítik. Ha elutazol, vagy le kell adnod egy szakdolgozatot/üzleti tervet, jelezd és felmentünk egy időre.

**Egyszerű szabályok. Tartsd be őket.**

>Nem győzni jöttünk, hanem pusztítani!