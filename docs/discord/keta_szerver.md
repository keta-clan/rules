---
lang: hu-HU
---

# [KETA] szerver

A [szabályok](/keta/szabalyok.md) között első helyen szerepel a Discord használat, ez minden tag számára kötelező. Emiatt a kialakított rangok és jogok ismertetése kiemelten fontos.

## Rangok

Jelenleg öt jogosultsági szint van elkülönítve. Az első és egyben **legkissebb** szint a Discord alapértelmezett jogköre, a **mindenki** (*everyone*). Ezt a jogot kapja minden felhasználó aki csatlakozik a szerverhez. A **többi rang**ot mi hoztuk létre és **csak ezen a szerveren** léteznek. A továbbiakban ezekre **állandó rang**ként hivatkozunk.

* **mindenki**, most csatlakozott, még nem kapott állandó rangot
* **vendég**, beléphet a *CSAPATJÁTÉK* hangcsatornákba
* **légiós**, nem a klán tagja, de rendszeresen játszik velünk
* **keta**, a klán tagja
* **tiszt**, tiszti rangot betöltő klántag

A szerver jogkörei úgy vannak felépítve, hogy biztosítsák a KETA klán zavartalan játékát. Ez úgy lehetséges, hogy a klán saját felhasználóinak jogköre magasabb, mint az imént csatlakozott idegené.

**Csatlakozás után** az alapértelmezett *mindenki* rangot birtokolja a fehasználó. Ezzel a ranggal, **csak a nyilvános szöveg csatornákat láthatja**. A *#vendégszoba* mellett az *#eligazítás* csatornát, ahol tájékozódhat a csatorna szabályairól. **Hang csatonához csatlakozni nem tud!**

Ahhoz hogy egy friss belépő **hang csatornához** is tudjon csatlakozni **legalább *vendég* rang**ot kell kapnia.

## Ki oszthat rangokat?
Rangot minden klántagnak van joga kiosztani, azzal a megkötéssel, hogy csak nála alacsonyabb rangot adhat.

### A rangok jogai

A **vendég** csatlakozhat a *CSAPATJÁTÉK* hangcsatornáihoz, de a [Voice activation](/discord/hasznalat.html#hang-es-video) használata nem megengedett.

**Légiós** rangban már használhatod az *Alakuló teret* is és működik a *Voice activation*.

A klán tagjai a **keta** rang birtokában:
* minden csatornát használhatnak
* mozgathatnak tagokat csatornák között
* rangot oszthatnak
* kirúghatnak tagokat a szerverről
* megtekinthetik a szerver *Vizsgálati naplóját*

A **tiszt** kiadhatja a **keta** rangot és kitilthat tagokat a szerverről.

### Kirúgás és kitiltás

A **kirúgott** tag, a meghívó újbóli felhasználásával **vissza tud lépni a szerverre**. Azonban a kitiltás végleges. A **kitiltott** tag **többet nem léphet be** a szerverre, még új meghívóval sem.

A tiltások és kirúgások megtekeinthetők a szerver *Vizsgálati napló*jában.

